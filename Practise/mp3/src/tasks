Készíts egy Mp3 nevű osztályt és helyezd a media csomagba. Az osztály rendelkezzen a következő attribútumokkal:
előadó, album, szám címe, dal hossz. Írj az osztályhoz konstruktort, ami a kapott paramétereknek megfelelően
beállítja az adattagokat!
Valósítsd meg minden attribútumhoz a getter() és setter() metódust!
Továbbá definiált felül a toString() metódust, mely a következő stringel tér vissza:
„Ez a szám XY előadótól a XYXY című szám, ami az XYXY albumon található, hossza pedig X”
Készíts VideoClip osztályt a media csomagon belül, mely származik az MP3 osztályból. Az MP3 jellemzőin felül az
osztály rendelkezzen a videó kép szélességével és hosszúságával! Készíts paraméteres konstruktort, ami
inicializálja az őstől örökölt adattagokat is az ős konstruktor meghívásával. A szélesség és hosszúság
attribútumokhoz is valósítsd meg a getter() és setter() metódusokat. Írj toString() metódust az osztálynak,
mely az ős osztály toString() metódusát is meghívja, továbbá hozzáilleszti a „ , képmérete pedig XY : XY”
szöveget a visszaadott stringhez.
Írj Winamp nevű osztályt és helyezd a lejátszó csomagba. Az osztály rendelkezzen egy Mp3 típusú tömbbel és a
tömb méretével.
A méretet a konstruktor várja paraméterként. Írj getter() metódust a méret lekérdezésére.

Írj hozzaad() metódust, ami egy Mp3 típusú objektumot vár és beteszi az objektumot a tömbbe. Írj lekerdez() metódust,
melynek paramétere egy egész szám (i). A metódus térjen vissza az i-dik objektummal a tömbből. Írj egy info() metódust,
mely egy Mp3 típusú objektumot vár paraméterül és kiírja az objektum adatait a toString() metódus segítségével.
Tedd az osztályt futtathatóvá! Példányosít egy Winamp objektumot a main metódusban, a hozzá szükséges paramétert
parancssori paraméterként kapod. Hozz létre pár mp3 és mp4 objektumot és rakd bele a Winamp objektum tömbjébe őket a
hozzaad() metódus segítségével. A tömbben lévő összes objektumra hívd meg az info() metódust. Továbbá számítsd ki a
tömbben lévő file-ok átlag hosszúságát!